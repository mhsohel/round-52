Published: 09:09 PM, 10 October 2022  *গেইলের চোখে বিশ্বকাপের ফাইনালিস্ট যারা*আর হাতে গোনা মাত্র কয়েকদিন পরই শুরু হচ্ছে টি-২০ বিশ্বকাপ। চলতি মাসের ১৬ তারিখ থেকে শুরু হওয়া এ আসরে অংশ নিতে এখনও অনেক দলই পা রাখেনি অস্ট্রেলিয়ার মাটিতে। এরই মধ্যে বিশ্বকাপ ফাইনাল নিয়ে ভবিষ্যদ্বানী করেছেন ওয়েস্ট ইন্ডিজ তারকা ক্রিস গেইল। 

তবে এর মধ্যে মজার ব্যাপার হলো, আগেই ব্যাকফুটে থাকা নিজের দেশকে ফাইনালের মঞ্চে দেখছেন ইউনিভার্স বস। নিকোলাস পুরানের নেতৃত্বাধীন ক্যারিবীয় দলকে এবার কোয়ালিফায়ার রাউন্ড পেরিয়ে তারপর খেলতে হবে মূল পর্বে। 

এমন সমীকরণের পরেও ওয়েস্ট ইন্ডিজকে টি-টোয়েন্টি বিশ্বকাপের ফাইনাল খেলার দাবিদার বলছেন গেইল। আর শিরোপার মঞ্চে তাদের প্রতিপক্ষ হিসেবে আয়োজক দেশ অস্ট্রেলিয়ার নাম বলছেন তিনি। 

এ প্রসঙ্গে গেইল বলেন, আমার মনে হচ্ছে ফাইনালে অস্ট্রেলিয়ার সঙ্গে ওয়েস্ট ইন্ডিজের দেখা হবে। জানি ওয়েস্ট ইন্ডিজের জন্য কাজটা কঠিন হবে। নতুন অধিনায়ক, এছাড়া দলে কায়রন পোলার্ড, আন্দ্রে রাসেল, ডোয়েন ব্র্যাভোর মতো ক্রিকেটার নেই।

গেইল আরো বলেন, ওয়েস্ট ইন্ডিজের টি-টোয়েন্টি বিশ্বকাপ দলে বেশ কয়েকজন প্রতিভাবান ক্রিকেটার রয়েছে। ওরা যে কোনো দলের জন্য বিপজ্জনক হতে পারে। ওয়েস্ট ইন্ডিজকে শুধু সঠিক পরিকল্পনা তৈরি করে সেই মতো খেলতে হবে। মাঠে নিজেদের ঠিক মতো প্রয়োগ করতে পারলে ওরা ভালই খেলবে।*img/3.jpg